# psi
Riassunto Probabilità e Statistica per l'Informatica - Università di Milano Bicocca

Il riassunto è stato realizzato con Emacs:
- https://www.gnu.org/software/emacs/

e l'ausilio di org mode:
- https://en.wikipedia.org/wiki/Org-mode

Per poter compilare il codice presente è necessario installare org-babel:
- https://orgmode.org/worg/org-contrib/babel/intro.html

La prima parte del riassunto contiene le stesse informazioni contenute nelle slide delle Lezioni frontali del Professor Stella,
proposte in formato html e corredate da formule in LaTeX.

La seconda parte contiene un breve riassunto delle più importanti funzionalità del linguaggio R, seguito dagli esercizi
proposti associati ad ogni capitolo. Questi esercizi sono modificabili e compilabili direttamente e singolarmente. I risultati possono poi essere esportati in html (scelta consigliata), oppure in pdf.

Successivamente verranno modificati i nomi delle funzioni, poco esplicativi, utilizzati negli esercizi, e corretti errori vari.

Il materiale potrà essere accompagnato da link ad esempi pratici degli esercizi, casi di utilizzo dei teoremi visti
e approfondimenti degli argomenti. Infatti è da intendersi come mera base per un crescente numero di approfondimenti e casi d'uso forniti da tutti quegli studenti volenterosi di collaborare a rendere più interessante il materiale e conseguentemente facilitare lo studio della materia.

Questo riassunto mostra solo alcune delle potenzialità di Emacs ed org-mode nella stesura di testi scientifici, in particolare:
1. È possibile organizzare il proprio testo attraverso elenchi puntati in grado di collassare ed espandersi quando è più comodo. Ciò permette una facile divisione logica dei concetti ed una visualizzazione compatta;
2. È possibile corredare la descrizione testuale con del codice in grado di manipolare dati ed esportare i risultati di questa manipolazione direttamente nel testo, in tabelle, in immagini, ecc;
3. È possibile inserire frammenti di LaTeX comodamente e visualizzare un'anteprima del singolo frammento prodotto;
4. Il tutto è esportabile in molti formati diversi, tra cui html e pdf.

Questi strumenti ovviamente non sono adatti solamente ad organizzare materiale di studio, ma tornano utili in più contesti.
Di seguito aggiungo dei link a del materiale di approfondimento riguardante la ricerca riproducibile, poiché è stato proprio l'approfondimento di questo argomento che mi ha convinto ad investire il mio tempo per imparare ad usare questo software per realizzare ciò che vi ho presentato.

Approfondimenti sulla ricerca riproducibile:
- https://en.wikipedia.org/wiki/Reproducibility#Reproducible_research
- http://bigthink.com/neurobonkers/believe-it-or-not-most-published-research-findings-are-probably-false

Nel 2012, uno studio di Begely ed Ellis, che prese in considerazione 10 anni di ricerca, è stato pubblicato sulla rivista Nature.
Questo studio ha trovato che 47 su 53 pubblicazioni di ricerca medica, focalizzate sulla ricerca sul cancro, erano irriproducibili:
- https://www.nature.com/articles/483531a.pdf

Due link sull'uso di Emacs e org-mode per la ricerca riproducibile:
- https://www.youtube.com/watch?v=1-dUkyn_fZA
- https://www.youtube.com/watch?v=CGnt_PWoM5Y
